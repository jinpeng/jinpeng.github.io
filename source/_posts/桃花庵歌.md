title: 桃花庵歌
date: 2016-04-21 17:49:53
tags:
---
##桃花庵歌##


桃花坞里桃花庵，桃花庵下桃花仙  
桃花仙人种桃树，又折花枝当酒钱  
酒醒只在花前坐，酒醉还须花下眠  
花前花后日复日，酒醉酒醒年复年  
不愿鞠躬车马前，但愿老死花酒间  
车尘马足贵者趣，酒盏花枝贫者缘  
若将富贵比贫贱，一在平地一在天  
若将贫贱比车马，他得驱驰我得闲  
世人笑我忒疯癫，我笑世人看不穿  
记得五陵豪杰墓，无花无酒锄作田  
